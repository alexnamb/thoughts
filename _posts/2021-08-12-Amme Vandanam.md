---
layout:    post
title: അമ്മേ വന്ദനം
date: 2021-06-23    00:00:00    +0000
description: Patriotic poem on Indian Independence Day - August 15 2021
img: amme vandanam.jpg
tags: [Poem, Patriotism]
---

വന്ദനം വന്ദനം - വന്ദനം വന്ദനം  
അമ്മേ ഭാരതാംബേ വന്ദനം  
നൂറ്റിമുപ്പത്തെട്ടു കോടി  
മക്കൾ നൽകും വന്ദനം  
വന്ദനം വന്ദനം സ്നേഹവന്ദനം  
അഭിമാനപൂർവമേകും വന്ദനം  
വന്ദനം വന്ദനം സ്നേഹവന്ദനം  
അമ്മേ ഭാരതാംബേ വന്ദനം  

വിസ്മയം വിസ്മയം  
പാരിനാകെ വിസ്മയം  
വിസ്മയം വിസ്മയം  
ഇന്ത്യയെന്ന വിസ്മയം  

വിവിധമാം മതങ്ങളും  
വിവിധമാം സംസ്കാരവും  
വിവിധമാം ഭാഷകളും  
വിവിധവർണ്ണ വേഷവും  
നാനാത്വത്തിലേകത്വം  
കാത്തിടുന്ന വിസ്മയം  
ഇന്ത്യയെന്ന വിസ്മയം  
ഭാരതം മഹാവിസ്മയം  

സ്നേഹമോടൈക്യമായ്  
സമത്വ സുന്ദര താളമായ്  
അണി നിരന്ന് ധീരമായ്  
അമ്മ ഭാരതാംബതൻ
യശസ്സുയർത്തി പരിതിൽ  
മൂന്നുവർണ ശോഭതൻ  
പതാകയേന്തി ഏവരും  
നിലച്ചിടാത്ത സ്നേഹഗാഥ  
ഏറ്റു ചൊല്ലിയിന്നിതാ  
വരുന്നു ഭാരതാംബതൻ  
മക്കൾ ഞങ്ങളേവരും 

മഹാത്‌മ ഗാന്ധിയേകിയ  
അഹിംസയെന്ന മന്ത്രവും  
പഠിച്ചു ഞങ്ങളിന്നിതാ  
ലോക സേവനത്തിനായ്  
സ്നേഹ ലോക സ്രഷ്ടികയ്  
അണി നിരന്ന് വരികയായ്  
അണി നിരന്ന് വരികയായ്  

വന്ദനം - വന്ദനം  
അമ്മേ ഭാരതാംബെ  
വന്ദനം വന്ദനം  
സ്നേഹവന്ദനം  

**-അലക്സ് നമ്പ്യാപറമ്പിൽ**

----------
_Credits: Image by <a href="https://pixabay.com/users/hari_mangayil-9802663/?utm_source=link-attribution&amp;utm_medium=referral&amp;utm_campaign=image&amp;utm_content=3607410">Harikrishnan Mangayil</a> from <a href="https://pixabay.com/?utm_source=link-attribution&amp;utm_medium=referral&amp;utm_campaign=image&amp;utm_content=3607410">Pixabay</a>